1. [1 pkt.] Utwórz bezrezultatową metodę wypisującą na ekranie kwadrat z naprzemiennie występujących znaków x i o. Pierwszy argument tej metody będzie określał ilość znaków w boku kwadratu, natomiast drugi od jakiego znaku należy rozpocząć wypisywanie.

2. [1 pkt.] Przygotuj dwuwymiarową tablicę zmiennych typu `char` zawierającą wylosowane znaki z przedziału ’a’ do ’z’. Następnie napisz metodę liczącą ile wyrazów “ala” wystąpiło w tablicy dostarczonej jako argument.

3. [1 pkt.] Utwórz metodę `jestDolnotrojkatna` sprawdzającą, czy dostarczona jako argument dwuwymiarowa tablica:
* ma taką samą ilość wierszy i kolumn,
* wszystkie elementy powyżej przekątnej są równe 0.

Metoda zwróci rezultat w postaci wartości logicznej `true` tylko gdy oba powyższe są spełnione jednocześnie.

4. [1 pkt.] Utwórz program losujący 10 par liczb całkowitych z przedziału 0 - 100 i wyliczający największy wspólny dzielnik każdej z par. Zadanie zrealizuj tworząc metodę implementującą algorytm Euklidesa.

5. [1 pkt.] Utwórz klasę `Kwadrat` z polem bok. Zainicjuj pole w konstruktorze. Dodaj metodę show wyświetlającą:
* pole powierzchni tego kwadratu,
* objętość sześcianu zbudowanego na podstawie tego kwadratu

Przedstaw wykorzystanie tej klasy na przykładzie.

6. [1 pkt.] Utwórz klasę `Walec` z polami promień i wysokość. Zainicjuj pola w konstruktorze. Dodaj metodę show wyświetlającą:
* pole powierzchni podstawy,
* objętość walca

Przedstaw wykorzystanie tej klasy na przykładzie.

7. [1 pkt.] Zmodyfikuj klasę `Kwadrat` tak aby wyświetlała również dane walca umieszczonego w bryle sześcianu zbudowanego na podstawie tego kwadratu. Znajdź rozwiązanie nie wymagające powielania napisanego już raz kodu.